---
title: Преглед контрола приватности за Office 365 ProPlus
ms.author: danbrown
author: DHB-MSFT
manager: laurawi
audience: ITPro
ms.topic: conceptual
ms.service: o365-proplus-itpro
localization_priority: Priority
ms.collection:
- Ent_O365
- M365-modern-desktop
ms.custom:
- Ent_Office_ProPlus
- Ent_Office_Privacy
description: Пружа Office администраторима преглед контрола приватности за Office 365 ProPlus, укључујући дијагностичке податке и повезане утиске при раду.
hideEdit: true
ms.openlocfilehash: a65fd2a6b7169c9098d233a926041d9cbc599886
ms.sourcegitcommit: 3f5de6281b8e92c6c41a800f4374211188460320
ms.translationtype: HT
ms.contentlocale: sr-Cyrl-RS
ms.lasthandoff: 06/04/2019
ms.locfileid: "34701133"
---
# <a name="overview-of-privacy-controls-for-office-365-proplus"></a>Преглед контрола приватности за Office 365 ProPlus

Microsoft настоји да вам обезбеди информације и контроле које су вам потребне за доношење избора о томе како се ваши подаци прикупљају и користе док користите Office 365 ProPlus.

Почевши од верзије 1904 система Office 365 ProPlus (објављена преко месечног канала 29. априла 2019.), пружаћемо вам нове, ажуриране и унапређене контроле приватности за следеће области:
- ***Дијагностички подаци*** који се прикупљају и шаљу корпорацији Microsoft о Office клијентском софтверу који се користи на рачунарима који раде под оперативним системом Windows у вашој организацији.
- ***Повезана искуства*** која користе функционалност засновану на облаку како би пружила унапређене Office функције вама и вашим корисницима.

Као део тих промена, објављене су нови и ажурирани елементи корисничког интерфејса (UI) и поставке смерница.

> [!IMPORTANT]
> - Те промене се односе на Access, Excel, OneNote, Outlook, PowerPoint, Publisher и Word.
> - Те промене важе и за верзије програма Project и Visio за рачунаре које се добијају уз неке планове претплате као што су Project Online Professional план или Visio Online план 2.
> - Очекује се да ће верзија 1904 бити доступна путем полугодишњег канала (изабрани корисници) у септембру и путем полугодишњег канала у јануару 2020.
> - Те нове и унапређене контроле приватности проширићемо на додатне Office клијенте, укључујући Teams, Office for Mac и наше апликације за мобилне уређаје. Наредних месеци ћемо пружити више информација о тим променама. Наставићемо да пажљиво слушамо ваше повратне информације и примењујемо унапређења у свим Office 365 клијентима и услугама.

## <a name="diagnostic-data-sent-from-office-365-proplus-to-microsoft"></a>Дијагностички подаци послати из система Office 365 ProPlus корпорацији Microsoft

Дијагностички подаци се користе за обезбеђивање и ажурирање система Office, откривање, дијагностику и решавање проблема, као и за унапређивање производа. Ти подаци не обухватају корисничко име ни адресу е-поште, садржај корисникових датотека нити информације о апликацијама које немају везе са системом Office.

Ти дијагностички подаци прикупљају се и шаљу корпорацији Microsoft о Office клијентском софтверу који се користи на рачунарима који раде под оперативним системом Windows у вашој организацији.

Постоје три нивоа дијагностичких података за Office 365 ProPlus клијентски софтвер између којих можете да бирате:

- **Обавезни** Минимални подаци неопходни да би Office остао безбедан, ажуран и да би функционисао као што је очекивано на уређају на ком је инсталиран.

- **Опционални** Додатни подаци који нам помажу да унапредимо производ и пружају побољшане информације помоћу којих откривамо, дијагностикујемо и решавамо проблеме.

- **Никакви** Не прикупљају се и не шаљу нам се никакви дијагностички подаци о Office клијентском софтверу покренутом на уређају корисника. Међутим, ова опција знатно ограничава нашу могућност откривања, дијагнозе и решавања проблема на које ваши корисници могу наићи док користе Office.

Обавезни дијагностички подаци могу да обухвате, на пример, информације о верзији система Office инсталираној на уређају или информације које указују на то да Office апликације отказују кад покушате да отворите документе. Опционални дијагностички подаци могу да обухвате информације о времену потребном да се сачува документ, што може да указује на проблем специфичан за чување на вашем уређају.

Ако одаберете да нам шаљете опционалне дијагностичке податке, укључени ће бити и обавезни дијагностички подаци.

Као администратор своје организације, моћи ћете да користите поставку смерница да бисте одабрали који нам ниво дијагностичких података шаљете. Опционални дијагностички подаци слаће се корпорацији Microsoft осим ако не промените поставку. Слање опционалних дијагностичких података омогућава Office инжењерском тиму у корпорацији Microsoft да боље открива, врши дијагнозу и избегне проблеме како би се смањио њихов утицај на вашу организацију.

Ваши корисници неће моћи да промене ниво дијагностичких података за своје уређаје ако су пријављени у Office са акредитивима организације, што се некад назива и пословни или школски налог.

Ти дијагностички подаци не обухватају имена корисника, њихове адресе е-поште или садржај њихових Office датотека. Наш систем прави јединствени ID који повезује са дијагностичким подацима вашег корисника. Кад добијемо дијагностичке податке који приказују да је нека од наших апликација отказала 100 пута, тај јединствени ID нам омогућава да утврдимо да ли је до отказа дошло код једног корисника 100 пута или је код 100 различитих корисника по једном дошло до отказивања. Тај јединствени ID не користимо да бисмо идентификовали одређеног корисника.

Да бисте видели који се дијагностички подаци шаљу корпорацији Microsoft, можете да користите Приказивач дијагностичких података који можете да преузмете и инсталирате из услуге Microsoft Store.

Више информација потражите путем следећих веза:

- [Обавезни дијагностички подаци за Office](required-diagnostic-data.md)
- [Опционални дијагностички подаци за Office](optional-diagnostic-data.md)
- [Коришћење поставки смерница за управљање контролама приватности за Office 365 ProPlus](manage-privacy-controls.md)
- [Коришћење Приказивача дијагностичких података уз Office](https://support.office.com/article/cf761ce9-d805-4c60-a339-4e07f3182855)

## <a name="connected-experiences-for-office-365-proplus"></a>Повезани утисци при раду за Office 365 ProPlus

Office 365 ProPlus се састоји од клијентских софтверских апликација и повезаних утисака при раду дизајнираних да вам омогуће ефикасније креирање, комуникацију и сарадњу. Рад са другима на документу ускладиштеном у услузи OneDrive for Business или превод садржаја Word документа на други језик представљају примере повезаних утисака при раду.

Разумемо да ћете можда желети да одаберете типове повезаних утисака при раду који су доступни вашим корисницима док раде у Office апликацијама. Као администратор своје организације, имаћете поставке смерница које вам омогућавају да одаберете да ли ћете својим корисницима омогућити следеће типове повезаних утисака при раду:

- **Утисци при раду који анализирају садржај** Утисци при раду који користе Office садржај да би вам обезбедили препоруке дизајна, предлоге уређивања, увиде у податке и сличне функције. На пример, Дизајнер за PowerPoint или Уређивач у програму Word.

- **Утисци при раду који преузимају садржај на мрежи** Утисци при раду који вам омогућавају претраживање и преузимање садржаја на мрежи, укључујући предлошке, слике, 3D моделе, видео записе и референтне материјале за побољшавање докумената. На пример, Office предлошци или PowerPoint брзи почетак.

На пример, можете одабрати да својим корисницима обезбедите повезане утиске при раду који преузимају садржај на мрежи, али не и повезане утиске при раду који анализирају садржај. Ако не конфигуришете те поставке смерница, корисницима ће бити доступни сви ти повезани утисци при раду.

Поред тога, доступна вам је и поставка смерница која вам омогућава да искључите све те повезане утиске при раду и која ће такође искључити друге повезане утиске при раду као што су коауторство докумената и складиштење датотека на мрежи. Међутим, чак и ако употребите ту поставку смерница да искључите све те повезане утиске при раду, одређене функције система Office остаће доступне, као што су синхронизовање поштанског сандучета у програму Outlook, коришћење услуга Teams или Skype за посао, као и основне услуге описане у наставку.

Ако одаберете да корисницима не обезбедите одређене типове повезаних утисака при раду, команда на траци или у менију за те повезане утиске при раду биће засивљена или ће корисници добијати поруку о грешци кад покушају да користе те повезане утиске при раду.

Ваши корисници неће моћи да одаберу да ли ће укључити или искључити те повезане утиске при раду ако су пријављени у Office са акредитивима организације, што се некад назива и пословни или школски налог.

Више информација потражите путем следећих веза:

- [Повезани утисци при раду у систему Office](connected-experiences.md)
- [Коришћење поставки смерница за управљање контролама приватности за Office 365 ProPlus](manage-privacy-controls.md)

## <a name="optional-connected-experiences-for-office-365-proplus"></a>Опционални повезани утисци при раду за Office 365 ProPlus

Поред повезаних утисака при раду поменутих у претходном тексту који су укључени уз Office 365 ProPlus, постоје опционални повезани утисци при раду које можете одабрати да бисте омогућили корисницима приступ путем налога организације. На пример, LinkedIn функције Помоћника за писање биографије у програму Word или функција за 3D мапе у програму Excel која користи Bing.

То су опционални повезани утисци при раду који нису покривени комерцијалним уговором ваше организације са корпорацијом Microsoft, већ за њих важе засебни услови и одредбе. За опционалне повезане утиске при раду које Microsoft нуди директно вашим корисницима важи [Microsoft уговор о пружању услуга](https://www.microsoft.com/servicesagreement) уместо [Услова за услуге на мрежи](https://www.microsoft.com/licensing/product-licensing/products).

Пошто за опционалне повезане утиске при раду важе засебни услови и одредбе, њима управљате одвојено од горепоменутих повезаних утисака при раду. Као администратор своје организације, моћи ћете да користите поставку смерница да бисте одабрали да ли ћете те опционалне повезане утиске при раду, као групу, учинити доступним за своје кориснике. Ако не конфигуришете ту поставку смерница, ти опционални утисци при раду биће доступни корисницима.

Чак и ако одаберете да те опционалне повезане утиске при раду учините доступнима за своје кориснике, корисници ће имати опцију да их искључе као групу тако што ће изабрати ставке **Датотека** > **Налог** > **Приватност налога** > **Управљање поставкама**. Ваши корисници ће имати овај избор само ако су у Office пријављени са акредитивима организације (који се понекад називају пословни или школски налог), а не ако су пријављени са личном адресом е-поште.

Више информација потражите путем следећих веза:

- [Преглед опционалних повезаних утисака при раду у систему Office](optional-connected-experiences.md)
- [Коришћење поставки смерница за управљање контролама приватности за Office 365 ProPlus](manage-privacy-controls.md)

## <a name="required-service-data-for-connected-experiences"></a>Обавезни подаци о услузи за повезане утиске при раду

Обавезни подаци о услузи представљају податке који нам омогућавају да пружимо повезане утиске при раду засноване на облаку и помажу да те утиске при раду учинимо безбедним и функционалним као што је очекивано. Обавезне податке о услузи чине три типа информација.

- **Кориснички садржај**, који представља садржај који креирате користећи Office, као што је текст откуцан у Word документу.
- **Функционални подаци**, који обухватају информације које су потребне повезаном утиску при раду да би извршио свој задатак, на пример информације о конфигурацији за апликацију.
- **Дијагностички подаци услуге**, који представљају податке неопходне да би услуга остала безбедна, ажурна и да би функционисала као што је очекивано. Пошто су ти подаци строго повезани са повезаним утиском при раду, они су одвојени од обавезних или опционалних нивоа дијагностичких података.

Да бисте лакше разумели обавезне податке о услузи, следи пример сценарија у ком се користи Дизајнер за PowerPoint, повезани утисак при раду који можете да користите кад креирате слајдове за презентацију. Дизајнер за PowerPoint омогућава вам да побољшате слајдове тако што аутоматски генерише идеје за дизајн које можете да бирате. Док постављате садржај на слајд, Дизајнер ради у позадини како би повезао тај садржај са професионално дизајнираним распоредима.

Обавезни подаци о услузи који се шаљу корпорацији Microsoft да би се омогућио тај повезани утисак при раду за вас могу да обухватају следеће:

- *Кориснички садржај*, као што су текст или слике које сте додали на слајд.
- *Функционални подаци*, као што је то на ком слајду радите и његов распоред.
- *Дијагностички подаци услуге*, као што су догађаји који нам говоре да ли је идеја дизајна исправно примењена на ваш слајд и да ли позиви услуга исправно функционишу.

Ако одаберете да корисницима не обезбедите категорију повезаних утисака при раду која обухвата Дизајнер за PowerPoint, функција ће бити искључена и неће нам бити послато ништа од ових обавезних података о услузи.

Више информација потражите у чланку [Обавезни подаци о услузи за Office](required-service-data.md).

## <a name="essential-services-for-office-365-proplus"></a>Основне услуге за Office 365 ProPlus

Такође постоји скуп услуга које су основне за начин на који Office 365 ProPlus функционише и не могу се онемогућити. На пример, услуга лиценцирања која потврђује да сте исправно лиценцирани за коришћење система Office 365 ProPlus. Обавезни подаци о услузи о овим услугама прикупљају се и шаљу корпорацији Microsoft без обзира на друге поставке услуга које сте конфигурисали.

Више информација потражите у чланку [Основне услуге за Office](essential-services.md).

## <a name="related-topics"></a>Сродне теме
- [Приватност у корпорацији Microsoft](https://privacy.microsoft.com/)
- [Windows приватност](https://docs.microsoft.com/windows/privacy/)
